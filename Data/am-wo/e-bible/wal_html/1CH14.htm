<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Hanidabaa Odiya Koiro Maxaafaa 14</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH13.htm'>&lt;</a></li>
<li><a href='1CH.htm'>14</a></li>
<li><a href='1CH15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Daawiti Yerusalaamen Oottido Oosuwaa </div><div class='r'>(Sameela Maxaafaa Naa77anttuwaa 5:11-16) </div><div class='p'> <span class="verse" id="V1">1&#160;</span>Xiiroosa Kawoi Kiiraami Daawitayyo asata kiittiis. Kiitettida asatuura keettaa keexxanaadan zigaa mudettaanne qassi shuchchaa massiyaageetanne anaaxeta ayyo yeddiis.  <span class="verse" id="V2">2&#160;</span>GODAI Israa7eela bolli a kawo oottidi essidoogaanne ba asaa Israa7eela gishshau, a kawotettaa xoqqu oottidi bonchchidoogaa Daawiti eriis. </div><div class='p'> <span class="verse" id="V3">3&#160;</span>Hegaappe guyyiyan, Daawiti Yerusalaamen hara maccaasaa gujji ekkidi, attuma naatanne macca naata yeliis.  <span class="verse" id="V4">4&#160;</span>Daawiti Yerusalaamen yelido attuma naati SHaamu7a, SHobaaba, Naataana, Solomona,  <span class="verse" id="V5">5&#160;</span>Yibihaara, Elishuu7a, Elppaaleexa,  <span class="verse" id="V6">6&#160;</span>Nogaaha, Nefega, Yaafi7a,  <span class="verse" id="V7">7&#160;</span>Elishamaa7a, Be7eliyaadanne Elifeleexa.<a href="#FN1" class="notemark">6<span class="popup"> Daawitassi Yerusalaamen yelettida attuma naatu sunttai Naa77antto Sameela 5:14-16, Hanidabaa Odiya Koiro Maxaafaa 3:5-7nne 14:4-7 xaafettiis; shin Ibraawettuwan issuwaa issuwaa sunttai ubbasan issi mala gidenna.</span></a> </div><div class='s'>Daawiti Pilisxxeema Asaa Xooniis </div><div class='r'>(Sameela Maxaafaa Naa77anttuwaa 5:17-25) </div><div class='p'> <span class="verse" id="V8">8&#160;</span>Daawiti Israa7eela ubbaa bolli kawo gididi tiyettidoogaa Pilisxxeema asai siyido wode, eti ubbai Daawita koyanau kiyidosona. Daawiti eti kiyidoogaa siyidi, etaara olettanau kiyiis.  <span class="verse" id="V9">9&#160;</span>Pilisxxeema asai Rafaima Wombbaa yiidi bonqqidosona.  <span class="verse" id="V10">10&#160;</span>Daawiti Xoossaa, “Taani baada Pilisxxeemata oloo? Neeni eta taayyo aatta immuutee?” yaagidi oichchiis. </div><div class='p'>Oichchin GODAI a, “Baada ola. Taani eta neeyyo aatta immana” yaagiis. </div><div class='p'> <span class="verse" id="V11">11&#160;</span>Yaagin Daawitinne a asai Ba7aali-Paraaxiima giyoosaa biidi, yan eta xoonidosona. Xoonin Daawiti, “Haattaa di7oi xuussi kanttiyoogaadan Xoossai ta morkketu giddoora tana kanttissiis” yaagiis. Hegaa gishshau, he sohuwaa sunttai Ba7aali-Paraaxiima geetettiis.  <span class="verse" id="V12">12&#160;</span>Pilisxxeemati bantta eeqata he sohuwan yeggidi biidosona. Yaatin Daawiti azazidi, eta eeqata taman xuugissiis. </div><div class='p'> <span class="verse" id="V13">13&#160;</span>Pilisxxeema asati naa77anttuwaakka ha wombbaa simmi yiidi bonqqidosona.  <span class="verse" id="V14">14&#160;</span>Bonqqin Daawiti Xoossaa naa77anttuwaakka oichchiis. Oichchin Xoossai a, “Neeni eta geeduwaa booppa. Eta guyyeera yuuya aadhdhada ettaappe sintta baggaara olanau giiga.  <span class="verse" id="V15">15&#160;</span>Ettaa huuphiyan salppiyaa cenggurssaa neeni siyiyo wode, olanau kiya. Aissi giikko, hegee Pilisxxeema olanchchata shocanau Xoossai neeppe sinttau aadhdhiis giyoogaa” yaagiis.  <span class="verse" id="V16">16&#160;</span>Xoossai azazidoogaadan Daawiti oottiis. Gabaa7oonappe biidi Gezeera gakkanaashin, Israa7eela asai Pilisxxeema olanchchata woriis.  <span class="verse" id="V17">17&#160;</span>Hegaappe guyyiyan, Daawita woree biittaa ubbaa gakkiis. Kawotettati ubbai Daawitayyo yayyanaadan GODAI oottiis. </div><ul class='tnav'>
<li><a href='index.htm'>Hanidabaa Odiya Koiro Maxaafaa</a></li>
<li><a href='1CH13.htm'>&lt;</a></li>
<li><a href='1CH.htm'>14</a></li>
<li><a href='1CH15.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">6</span><a class="notebackref" href="#V7">14:7</a>
 <span class="ft">Daawitassi Yerusalaamen yelettida attuma naatu sunttai Naa77antto Sameela 5:14-16, <a href='1CH03.htm#V1'>Hanidabaa Odiya Koiro Maxaafaa 3:5-7</a>nne <a href='1CH14.htm#V1'>14:4-7</a> xaafettiis; shin Ibraawettuwan issuwaa issuwaa sunttai ubbasan issi mala gidenna.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
