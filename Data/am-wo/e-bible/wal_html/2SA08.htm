<!DOCTYPE html>
<html lang="wal">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Wolaytta Bible Sameela Maxaafaa Naa77anttuwaa 8</title>
<meta name="keywords" content="Wolaytta Bible, wal, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Sameela Maxaafaa Naa77anttuwaa</a></li>
<li><a href='2SA07.htm'>&lt;</a></li>
<li><a href='2SA.htm'>8</a></li>
<li><a href='2SA09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Daawiti Xoonido Xoonota </div><div class='r'>(Hanidabaa Odiya Koiro Maxaafaa 18:1-17) </div><div class='p'> <span class="verse" id="V1">1&#160;</span>Hegaappe guyyiyan, Kawoi Daawiti Pilisxxeemata xoonidi haariis; yaatidi Metegi7aama giyo katamaa Pilisxxeema asatu kushiyaappe wotti ekkiis. </div><div class='p'> <span class="verse" id="V2">2&#160;</span>Qassi Moo7aaba asatakka Daawiti xooniis. Biittan i eta zin77issidi wodoruwan likkiis; naa77u wodoro likettida ubbata woriis; heezzantto wodoro likettidaageeta paxa aggiis. Yaatin Moo7aaba asati Daawitayyo haarettidi giiraa giiridosona. </div><div class='p'> <span class="verse" id="V3">3&#160;</span>Rahooba na7ai, Xooba Kawoi Hadaadi7eezeri Efiraaxiisa SHaafaa matan de7iya ba zawaa zaari ekkanau biidi, Daawitaara olettin, Daawiti a xooniis.  <span class="verse" id="V4">4&#160;</span>Daawiti a asaappe issi sha7anne laappun xeetu paraasatanne laatamu sha7u tohuwaasata omooddiis. Daawiti gaareta goochchanau xeetu parata ashshidi, hara paratu ubbau gaadiyaa gilddayiis. </div><div class='p'> <span class="verse" id="V5">5&#160;</span>Damasqqo kataman de7iya Sooriyaa olanchchati Xooba Kawuwaa Hadaadi7eezera maaddanau yiido wode, Daawiti etappe laatamanne naa77u sha7ata woriis.  <span class="verse" id="V6">6&#160;</span>Hegaappe guyyiyan, Daawiti Sooriyaa kawotettaaninne Damasqqo kataman olanchchatu qatota medhdhiis. Yaatin Sooriyaa asati Daawitayyo haarettidi, giiraa giiridosona. Daawiti biido soho ubban GODAI ayyo xoonuwaa immiis. </div><div class='p'> <span class="verse" id="V7">7&#160;</span>Hadaadi7eezera ola gadaawati oiqqiyo worqqa gonddalliyaa Daawiti ekkidi, Yerusalaame ehiis.  <span class="verse" id="V8">8&#160;</span>Bexaahanne Berotaaya giyo Hadaadi7eezera katamatuppe Kawoi Daawiti nahaasiyaa giyo birataa keehi daruwaa ekkiis. </div><div class='p'> <span class="verse" id="V9">9&#160;</span>Hadaadi7eezera olanchchata ubbaa Daawiti xoonidoogaa Hamaata Kawoi Too7i siyiis.  <span class="verse" id="V10">10&#160;</span>Siyidi Hadaadi7eezera olidi xoonido gishshau, a hashshu gaanaunne sarotanau ba na7aa Yoraama Kawuwaa Daawitakko kiittiis. Aissi giikko, Hadaadi7eezeri Too7aara olettiiddi gam77iis. Yoraami yiiddi worqqaappe, biraappenne nahaasiyaappe merettida miishshata Daawitayyo ehiis.  <span class="verse" id="V11">11-12&#160;</span>Ehin Kawoi Daawiti ha miishshata GODAAYYO dummayi wottiis. Qassi Daawiti ba xoonido kawotettatuppe ubbaappe, Sooriyaappe, Moo7aabappe, Amoona asatuppe, Pilisxxeema asatuppenne Amaaleeqa asatuppe ekkido worqqaanne biraa Rahooba na7aa, Xooba Kawuwaa Hadaadi7eezerappe ekkido omooduwaa kase peeshan GODAAYYO dummayi wottiis. </div><div class='p'> <span class="verse" id="V13">13&#160;</span>Maxine Wombban tammanne hosppun sha7u Eedooma asata Daawiti wori simmidoogaappe guyyiyan, i haittatiis.  <span class="verse" id="V14">14&#160;</span>Daawiti Eedooma biitta ubban olanchchatu qatota medhdhiis; yaatin he biittaa asai ubbai Daawitayyo haarettiis. Daawiti biido soho ubban GODAI ayyo xoonuwaa immiis. </div><div class='s'>Daawiti Ba Kawotettan Sunttido Asata </div><div class='p'> <span class="verse" id="V15">15&#160;</span>Hegaadan oottidi, Daawiti Israa7eela ubbaa bolli kawotiis; kawotidi ba asaa ubbaa xillotettaaninne suure pirddan aissiis.  <span class="verse" id="V16">16&#160;</span>Xaruuyi na7ai Yoo7aabi olanchchatu gadaawaa; Ahiluuda na7ai Yoosaafixi hanidabaa xaafiyaagaa.  <span class="verse" id="V17">17&#160;</span>Ahixuuba na7ai Xaadooqinne Abiyaataara na7ai Abimeleki qeeseta; Saraayi<a href="#FN1" class="notemark">2<span class="popup"> Saraayi: Ha bitaanee Ibraisxxettuwan oiddu dumma dumma sunttan xeesettees. Sameela Maxaafaa Naa77anttuwaa 20:25, Kawotu Maxaafaa Koiruwaa 4:3, Hanidabaa Odiya Koiro Maxaafaa 18:6 xeella.</span></a> qassi waanna xaafiyaa;  <span class="verse" id="V18">18&#160;</span>Yoodaahe na7ai Banaayi Daawita naagiya olanchchatu halaqaa; Daawita attuma naati kawuwaa zoriyaageeta. </div><ul class='tnav'>
<li><a href='index.htm'>Sameela Maxaafaa Naa77anttuwaa</a></li>
<li><a href='2SA07.htm'>&lt;</a></li>
<li><a href='2SA.htm'>8</a></li>
<li><a href='2SA09.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">2</span><a class="notebackref" href="#V17">8:17</a>
 <span class="fk">Saraayi: </span><span class="ft">Ha bitaanee Ibraisxxettuwan oiddu dumma dumma sunttan xeesettees. <a href='2SA20.htm#V1'>Sameela Maxaafaa Naa77anttuwaa 20:25,</a> <a href='1KI04.htm#V1'>Kawotu Maxaafaa Koiruwaa 4:3,</a> <a href='1CH18.htm#V1'>Hanidabaa Odiya Koiro Maxaafaa 18:6</a> xeella.</span></p>

<hr />
</div>
<div class="copyright">

<p align="center"><a href='copyright.htm'>© 2004 SIM</a></p>
</div>
</div></body></html>
